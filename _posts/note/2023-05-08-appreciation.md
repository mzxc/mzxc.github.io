---
layout: post
title:  "诗词本"
crawlertitle: "诗词本"
subtitle: "唐诗宋词"
ext:
date:  2023-05-08
header-style: img
header-img: img/in-post/res2023-05-08/2023-05-08-000.jpg
hidden: false
published: true
header-mask: 0.3
tags: ['NOTE', '原创']
musicUri: 28224395
musicTitle: Håll Om Mig
musicFrom: Nanne Grönvall
author: gomyck
openPay: true

sticky: true

---

记录一下平时看到的, 喜欢的诗词歌赋

**《言志》**
_**唐寅**_
```text
不炼金但不坐禅, 不为商贾不种田;
闲来写就青山卖, 不使人间造孽钱;
```

**《劝学诗》**
_**宋真宗赵恒**_
```text
富家不用买良田，书中自有千锺粟；
安居不用架高堂，书中自有黄金屋；
出门莫恨无人随，书中车马多如簇；
娶妻莫恨无良媒，书中自有颜如玉；
男儿若遂平生志。六经勤向窗前读。
```

**《观书有感·其一》**
**_宋代朱熹_**
```text
半亩方塘一鉴开，天光云影共徘徊。
问渠那得清如许？为有源头活水来。
```

**《清平调》**
**_李白_**
```text
云想衣裳[cháng]花想容，
春风拂槛[jiàn]露华浓。
若非群玉山头见，
会向瑶台月下逢。

一枝秾艳露凝香，云雨巫山枉断肠。
借问汉宫谁得似，可怜飞燕倚新妆。
```

**《出塞》**
**_王昌龄_**
```text
秦时明月汉时关，万里长征人未还。
但使龙城飞将在，不教胡马度阴山。
```

**《沁园春·雪》**
**_毛泽东_**
```text
北国风光，千里冰封，万里雪飘。望长城内外，惟余莽莽；
大河上下，顿失滔滔。山舞银蛇，原驰蜡象，欲与天公试比高。
须晴日，看红装素裹，分外妖娆。

江山如此多娇，引无数英雄竞折腰。惜秦皇汉武，略输文采；
唐宗宋祖，稍逊风骚。一代天骄，成吉思汗，只识弯弓射大雕。
俱往矣，数风流人物，还看今朝。
```

**《登高》**
**_杜甫_**
```text
风急天高猿啸哀，渚清沙白鸟飞回。
无边落木萧萧下，不尽长江滚滚来。
万里悲秋常作客，百年多病独登台。
艰难苦恨繁霜鬓，潦倒新停浊酒杯。
```


**《兰亭序》**
**_王羲之_**

![img](/img/in-post/res2023-05-08/2023-05-08-000.jpg)

```text
永和九年，岁在癸丑，暮春之初，会于会稽山阴之兰亭，修稧（禊）事也。群贤毕至，少长咸集。
此地有崇山峻领（岭），茂林修竹；又有清流激湍，映带左右，引以为流觞曲水，列坐其次。
虽无丝竹管弦之盛，一觞一咏，亦足以畅叙幽情。

是日也，天朗气清，惠风和畅。仰观宇宙之大，俯察品类之盛。所以游目骋怀，足以极视听之娱，信可乐也。

夫人之相与，俯仰一世，或取诸怀抱，悟言一室之内；或因寄所托，放浪形骸之外。虽趣（取/趋）舍万殊，静躁不同，
当其欣于所遇，暂得于己，怏然自足，不知老之将至；及其所之既倦，情随事迁，感慨系之矣。向之所欣，俯仰之间，
以（已）为陈迹，犹不能不以之兴怀；况修短随化，终期于尽。古人云：“死生亦大矣。”岂不痛哉！

每揽（览）昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，
亦由（犹）今之视昔，悲夫！故列叙时人，录其所述，虽世殊事异，所以兴怀，其致一也。后之揽（览）者，亦将有感于斯文。

```
